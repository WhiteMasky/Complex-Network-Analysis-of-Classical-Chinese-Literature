戒子孙 上 品 之 人 ， 不 教 而 善 ； 中 品 之 人 ， 教 而 后 善 ； 下 品 之 人 ， 教 亦 不 善 。 不 教 而 善 ， 非圣 而 何 ？ 教 而 后 善 ， 非 贤 而 何 ？ 教 亦 不 善 ， 非 愚 而 何 ？ 是 知 善 也 者 ， 吉 之 谓 也 ； 不 善 也 者 ， 凶 之 谓 也 。 吉 也 者 ， 目 不 观 非礼 之 色 ， 耳 不 听 非礼 之 声 ， 口 不 道 非礼 之 言 ， 足 不 践 非理 之 地 ， 人 非 善 不 交 ， 物 非 义 不 取 ， 亲贤 如 就 芝兰 ， 避 恶 如 畏 蛇蝎 。 或 曰 不 谓 之 吉 人 ， 则 吾 不 信 也 。 凶 也 者 ， 语言 诡谲 ， 动止 阴 险 ， 好利 饰非 ， 贪 滛 乐祸 ， 疾 良善 如 雠隙 ， 犯 刑宪 如 饮食 ， 小 则 殒身 灭性 ， 大 则 复 宗 绝嗣 。 或 曰 不 谓 之 凶人 ， 则 吾 不 信 也 。 传 有 之 曰 ： 吉 人 为 善 ， 惟 日 不 足 ； 凶人 为 不 善 ， 亦 惟 日 不 足 。 汝等 欲 为 吉 人 乎 ？ 欲 为 凶人 乎 ？