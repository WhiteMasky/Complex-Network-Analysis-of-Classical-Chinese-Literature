《 王 艮 杂著 》 明 王 艮 《 孝 箴 》 父母 生 我 ， 形气 俱 全 。 形 属 乎 天 ， 气 本 乎 地 ， 中 涵 太极 ， 号 人 之 天 。 此 人 之 天 ， 即 天 之 天 ， 此 天 不 昧 ， 万 理 森然 。 动则 俱 动 ， 静则 通 焉 。 天人 感应 ， 因 体 同 然 。 天人 一 理 ， 无 大小 焉 。 一 有 所 昧 ， 自 暴 弃 焉 。 惟 念 此 天 ， 无 时 不 见 ， 告我 同志 ， 勿 为 勿 迁 。 外 全 形气 ， 内 保 其 天 。 苟 不 得 已 ， 杀身成 天 。 古 有 此 辈 ， 殷 三 仁 焉 。 断 发 文 身 ， 泰伯 之 天 ； 采薇 饿死 ， 夷齐 之 天 ； 不 逃 待 烹 ， 申生 之 天 ； 启手启足 ， 曾子 之 全 。 敬 身 为 大 ， 孔圣 之 言 。 孔 曾 斯道 ， 吾辈 当 传 ， 一日 克复 ， 曾 孔 同 源 。 《 孝弟 箴 》 事亲 从兄 ， 本 有 其 则 。 孝弟 为 心 ， 其 理 自 识 。 爱 之 敬 之 ， 务 至 其 极 。 爱 之 深 者 ， 和 颜悦 色 ； 敬 之 笃 者 ， 怡怡 侍侧 。 父兄 所 为 ， 不 可 不 识 ； 父兄 所 命 ， 不 可 不 择 。 所 为 若是 ， 终身 践迹 ； 所 为 未 是 ， 不 可 姑息 。 所 命 若 善 ， 尽心 竭力 ； 所 命 未 善 ， 反复 思 绎 。 敷陈 义理 ， 譬喻 端的 。 陷 之 不 义 ， 于 心 何 怿 ？ 父兄 之 愆 ， 子弟 之 责 。 尧舜 所 为 ， 无 过 此 职 。 《 鳅鳝 说 》 （ 一作 鳅鳝 赋 ） 道人 闲行 于 市 ， 偶见 肆 前 育 鳝 一 缸 ， 覆压 缠绕 ， 奄奄 然若 死 之 状 。 忽见 一 鳅 从中 而 出 ， 或 上 或 下 ， 或 左 或 右 ， 或 前 或 后 ， 周流 不 息 ， 变动 不 居 ， 若 神龙 然 。 其 鳝 因 鳅 得 以 转 身 通 气 ， 而 有 生 意 。 是 转 鳝 之 身 ， 通 鳝 之 气 ， 存 鳝 之 生 者 ， 皆 鳅 之 功 也 。 虽 然 ， 亦 鳅 之 乐 也 ， 非 专 为 悯 此 鳝 而 然 ， 亦 非 为 望 此 鳝 之 报 而 然 ， 自 率 其 性 而 已 耳 。 于 是 道人 有 感 ， 喟然 叹 曰 ： “ 吾 与 同类 并 育 于 天地 之 间 ， 得 非 若 鳅鳝 之 同 育 于 此 缸 乎 ？ 吾 闻大 丈夫 以 天地 万物 为 一体 ， 为 天地 立 心 ， 为 生民 立 命 ， 几 不 在 兹 乎 ？ ” 遂 思 整 车 束装 ， 慨然 有 周流 四方 之 志 。 少顷 ， 忽见 风云 雷雨 交 作 ， 其 鳅 乘势 跃入 天 河 ， 投 于 大 海 ， 悠然 而 逝 ， 纵横 自 在 ， 快乐 无 边 。 回 视 樊笼 之 鳝 ， 思 将 有 以 救 之 ， 奋身 化龙 ， 复 作 雷雨 ， 倾 满 鳝 缸 ， 于 是 缠绕 覆压 者 ， 皆 欣欣 然 有 生 意 。 俟 其 眚 醒 ， 精神 同 归 于 长江 大 海 矣 。 道人 欣然 就 车 而 行 ， 或 谓 道人 曰 ： “ 将入 樊笼 乎 ？ ” 曰 ： “ 否 。 吾 岂 ■ （ 左 ‘ 夸 ’ 右 ‘ 包 ’ ） 瓜 也 哉 ？ 焉 能 系 而 不 食 。 ” “ 将 高飞 远 举 乎 ？ ” 曰 ： “ 否 。 吾 非 斯人 之 徒 与 而 谁 与 ？ ” “ 然 则 如 之 何 ？ ” 曰 ： “ 虽 不 离 于 物 ， 亦 不 囿 于 物 也 。 ” 因 诗 以 示 之 曰 ： “ 一旦 春来 不 自 由 ， 遍行 天下 壮 皇州 。 有 朝 物化 天人 和 ， 麟凤 归来 尧舜 秋 。 ” 《 复 初 说 》 治天下 有 本 ， 身 之 谓 也 。 本 必 端 ， 端本 ， 诚 其 心 而 已 矣 。 诚心 ， 复 其 不 善 之 动 而 已 矣 。 不 善 之 动 ， 妄 也 。 妄 复 ， 则无 妄 矣 。 无妄 ， 则 诚 矣 。 诚则 无事 矣 。 故 诚 者 ， 圣人 之 本 。 圣 ， 诚 而 已 矣 。 是 学 至 圣人 ， 只 复 其 不 善 之 动 而 已 矣 。 知 不 善 之 动 者 ， 良知 也 ； 知 不 善 之 动 而 复 之 ， 乃 所 谓 致良知 以 复 其 初 也 。 《 安定 书院 记 》 《 通书 》 曰 ： 曷 为 天下 善 ？ 曰 ： 师 师 者 立 乎 中 ， 善 乎 同类 者 也 。 故 师道 立 则 善人 多 ， 善人 多 则 朝廷 正 而 天下 治 矣 。 非 天下 之 至 善 ， 其 孰 能 与 于 此 哉 ？ 昔 胡安定 先生 ， 泰州 人 也 ， 有 志 于 学 ， 一 乡 崇祀 ， 为 百世 师 ， 况 天下 之 至 善 乎 ？ 今 豫章 瑶 王 先生 ， 予 同门友 也 。 学 于 阳明 先生 ， 遵 良知 精 一 之 传 ， 来 守 是 邦 ， 以 兴起 斯文 为 己 任 ， 构 安定 书院 ， 召 远近 之 士 ， 居 而 教 之 ， 是 一时 之 盛 举 也 。 余 家居 安丰 ， 去 此 百里 许 ， 亦 承 其 召 而 往 学 焉 。 予 谓 道 在 天地 间 ， 实无 古今 之 异 ， 自古 惟 有 志 者 得 闻 之 。 孔子 曰 ： “ 朝 闻道 ， 夕死 可 矣 。 ” 其 余 何 足 言 哉 ？ 嗟 夫 ！ 有 志 之 士 ， 何 代 无 之 ， 若 非 明 师 良友 鼓舞 于 前 ， 诱掖 奖劝 ， 抑 其 过 引 其 不 及 ， 以 至 于 中 ， 其 不 至 于 半途 而 废 、 行 不 著 习 不 察 、 流 于 异端 枝叶 者 鲜 矣 。 予 也 东西 南北 之 人 也 ， 今 瑶 湖 先生 转官 北 上 ， 予 亦 归省 东行 ， 辱 诸友 相 爱 ， 后 会 难期 ， 故 书 此 以 为 后 日 之 记云 。 《 明哲 保身 论 》 明哲 者 ， 良知 也 。 明哲 保身 者 ， 良知 良能 也 ， 所 谓 不 虑 而 知 ， 不 学 而 能 者 也 ， 人 皆 有 之 ， 圣人 与我 同 也 。 知 保身 者 ， 则 必 爱身 如 宝 。 能 爱身 ， 则 不 敢 不 爱人 。 能 爱人 ， 则 人 必 爱我 。 人 爱我 ， 则 吾身 保 矣 。 能 爱人 ， 则 不 敢 恶人 。 不 恶人 ， 则 人 不 恶 我 。 人 不 恶 我 ， 则 吾身 保 矣 。 能 爱身 者 ， 则 必 敬 身 如 宝 。 能 敬 身 ， 则 不 敢 不 敬 人 。 能 敬 人 ， 则 人 必 敬 我 。 人 敬 我 ， 则 吾身 保 矣 。 能 敬 身 ， 则 不 敢 慢 人 ， 不 慢 人 ， 则 人 不 慢我 。 人 不 慢我 ， 则 吾身 保 矣 。 此 仁 也 ， 万物 一 体 之 道 也 。 以 之 齐 家 ， 则 能 爱 一家 矣 。 能 爱 一 家 ， 则 一家 者 必 爱我 矣 。 一家 者 爱我 ， 则 吾身 保 矣 。 吾身 保 ， 然后 能保 一家 矣 。 以 之 治国 ， 则 能 爱 一 国 矣 。 能 爱 一 国 ， 则 一 国 者 必 爱我 。 一 国 者 必 爱我 ， 则 吾身 保 矣 。 吾身 保 ， 然后 能保 一 国 矣 。 以 之 平 天下 ， 则 能 爱 天下 矣 。 能 爱 天下 ， 则 天下 凡 有 血气 者 ， 莫 不 尊亲 。 莫 不 尊亲 ， 则 吾身 保 矣 。 吾身 保 ， 然后 能保 天下 矣 。 此 仁 也 ， 所 谓 至 诚 不 息 也 ， 一 贯 之 道 也 。 人 之 所 以 不 能 者 ， 为 气禀物欲 之 偏 。 气禀物欲 之 偏 ， 所 以 与 圣人 异 也 。 与 圣人 异 ， 然后 有 学 也 。 学 之 如 何 ？ 明哲 保身 而 已 矣 。 如 保身 而 不 知 爱人 ， 必 至 于 适 己自 便 ， 利己 害人 。 人 将 报我 ， 则 吾身 不 能 保 矣 。 吾身 不 能 保 ， 又 何 以 保 天下 国家 哉 ？ 此 自 私 之 辈 ， 不 知 本末 一贯 者 也 。 若 夫 知 爱人 而 不 知 爱身 ， 必 至 于 烹 身 割股 ， 舍 生 杀身 ， 则 吾身 不 能 保 矣 。 吾身 不 能 保 ， 又 何 以 保 君父 哉 ？ 此 忘 本逐末 之 徒 ， 其 本 乱 而 末 治 者 否 矣 。 故 君子 之 学 ， 以 己 度 人 。 己 之 所 欲 ， 则 知人 之 所 欲 ； 己 之 所 恶 ， 则 知人 之 所 恶 。 故 曰 ： 有 诸 己 而 后 求 诸人 ， 无 诸 己 而 后 非 诸人 。 必 至 于 内 不 失 己 ， 外 不 失 人 ， 成 己 成 物 而 后 已 。 此 恕 也 ， 所 谓 致 曲 也 ， 忠恕 之 道 也 。 故 孔子 曰 ： 敬 身 为 大 。 孟子 曰 ： 守 身 为 大 。 曾子 启手启足 ， 皆 此 意 也 。 古今 之 嘱 临 别 者 ， 必 曰 保 重 。 保 重 ， 谓 保身 也 。 有 保 重 之 言 ， 而 不 告 以 保身 之 道 ， 是 与人 未 忠 者 也 。 吾 与 瑶 湖 子 相 别 而 告 之 以 此 者 ， 非 瑶 湖 子 不 知 此 而 告 之 ， 欲 瑶 湖 子 告 之 于 天下 后世 之 相 别 者 也 。 《 乐 学 歌 》 人心 本自 乐 ， 自 将 私欲 缚 。 私欲 一 萌 时 ， 良知 还自 觉 。 一 觉 便 消除 ， 人心 依旧 乐 。 乐 是 乐 此 学 ， 学 是 学 此 乐 ， 不 乐 不 是 学 ， 不 学 不 是 乐 。 乐 便 然后 学 ， 学 便 然后 乐 。 乐 是 学 ， 学 是 乐 。 于 戏 ！ 天下 之 乐 ， 何 如 此 学 ！ 天下 之 学 ， 何 如 此 乐 ！ 《 天理 良知 说 》 或 问 ： “ 天理 良知 之 学 同 乎 ？ ” 曰 ： “ 同 。 ” “ 有 异 乎 ？ ” 曰 ： “ 无异 也 。 天理 者 ， 天 然自 有 之 理 也 。 良知 者 ， 不 虑 而 知 ， 不 学 而 能 者 也 。 惟 其 不 虑 而 知 ， 不 学 而 能 ， 所 以 为 天 然自 有 之 理 。 惟 其 天 然自 有 之 理 ， 所 以 不 虑 而 知 ， 不 学 而 能 也 。 故 孔子 曰 ： ‘ 知 之 为 知 之 ， 不 知 为 不 知 ’ ， 是 良知 也 。 入 太庙 每 事 问 ， 是 天理 也 。 惟 其 知 之 为 知 之 ， 不 知 为 不 知 ， 所 以 入 太庙 每 事 问 。 惟 其 入 太庙 每 事 问 ， 便是 知 之 为 知 之 ， 不 知 为 不 知 。 曰 致 曰 体认 ， 知 天理 也 。 否则 日用 不 知 矣 。 ” 曰 ： “ 以 子 之 言 ， 天理 良知 之 学 同 而 无 疑 矣 。 人 又 以 为 异 者 ， 何 哉 ？ ” 曰 ： “ 学 本无 异 ， 以 人 之 所 见 者 ， 各自 为 异 耳 。 如 一人 有 名 焉 ， 有 字 焉 。 有 知 其 名 而 不 知 其 字 者 ， 则 执 其 名 为 是 ， 而 以 称 字 者 为 非 也 。 有 知 其 字 而 不 知 其 名 者 ， 则 执 其 字 为 是 ， 而 以 称 其 名 为 非 也 。 是 各 以 自 己 之 所 见 者 为 是 ， 以 人 之 所 见 者 为 非 也 。 既 知人 矣 ， 又 知名 矣 ， 又 知 字 矣 ， 是 既 以 己 之 所 见 者 为 是 ， 又 知人 之 所 见 者 亦 为 是 也 。 夫 然后 洞然 无疑 矣 。 ” 《 勉 仁 方 》 予 幸 辱 诸友 相 爱 ， 彼 此 切磋 砥砺 ， 相勉 于 仁 ， 惟 恐 其 不 能 迁善 改过 者 ， 一体 相 关 故 也 。 然 而 不 知 用力 之 方 ， 则 有 不 能 攻 己过 而 惟 攻 人 之 过 者 ， 故 友朋 之 道 往往 日 见 其 疏 也 。 是 以 爱人 之 道 而 反 见 恶 于 人 者 ， 不 知 反 躬自 责 故 也 。 予 将 有 以 谕 之 。 夫 仁 者 爱人 ， 信 者 信 人 ， 此 合 外内 之 道 也 。 于 此 观 之 ， 不 爱人 ， 不 仁 可 知 矣 。 不 信 人 ， 不 信 可 知 矣 。 故 爱人 者 人 恒 爱 之 ， 信 人 者 人 恒 信 之 ， 此 感应 之 道 也 。 于 此 观 之 ， 人 不 爱我 ， 非 特 人 之 不 仁 ， 己 之 不 仁 可 知 矣 。 人 不 信 我 ， 非 特 人 之 不 信 ， 己 之 不 信 可 知 矣 。 君子 为 己 之 学 ， 自 修 之 不 暇 ， 奚 暇 责人 哉 ？ 自 修 而 仁 矣 ， 自 修 而 信 矣 ， 其 有 不 爱我 信 我 者 ， 是 在 我 者 行 之 有 未 深 ， 处 之 有 未洽 耳 ， 又 何 责 焉 ？ 故 君子 反求诸 身 ， 上 不 怨天 ， 下 不 尤 人 ， 以 至 于 颜子 之 犯 而 不 校 者 ， 如 此 之 用 功 也 。 然 则 予 之 用功 ， 其 当 以 颜子 自 望 而 望 于 诸友 乎 ？ 抑 不 当 以 颜子 自 望 而 望 于 诸友 乎 ？ 夫 仁 者 ， 以 天地 万物 为 一体 ， 一 物 不 获 其 所 ， 即 己 之 不 获 其 所 也 ， 务 使 获 所 而 后 已 。 故人 人 君子 ， 比屋 可 封 ， 天地 位 而 万物 育 ， 此 予 之 志 也 。 故 朋 之 来 也 ， 予 日 乐 之 ； 其 未 来 也 ， 予 日 望 之 ， 此 予 之 心 也 。 今 朋友 自 远方 而 来 者 ， 岂 徒 然 哉 ？ 必 有 以 也 。 观 其 离 父母 ， 别 妻子 ， 置 家业 ， 不 远 千里 而 来 者 ， 其 志 则 大 矣 ， 其 必 有 深 望 于 予 者 也 ， 予 敢 不 尽 其 心 以 孤 其 所 望 乎 ？ 是 在 我 者 必 有 所 责任 矣 。 朋 之 来 也 ， 而 必 欲 其 成就 ， 是 予 之 本心 也 。 而 欲 其 速成 则 不 达 焉 。 必 也 使 之 明 此 良知 之 学 ， 简易 快乐 ， 优游 厌饫 ， 日 就 月 将 ， 自 改 自 化 而 后 已 。 故 君子 之 道 ， 以 人 治 人 ， 改 而 止 。 其 有 未改 ， 吾 宁 止 之 乎 ？ 若 夫 讲说 之 不 明 ， 是 己 之 责 也 ； 引 导 之 不 时 ， 亦 己 之 责 也 。 见 人 有 过 而 不 能 容 ， 是 己 之 过 也 ； 能容 其 过 而 不 能 使 之 改正 ， 亦 己 之 过 也 。 欲 物 正 而 不 先 正 己 者 ， 非 大 人 之 学 也 。 故 诚 者 非 自 成 己 而 已 也 ， 所 以 成 物 也 。 成 己 ， 仁 也 ， 成 物 ， 智 也 ， 性 之 德 也 ， 合 外内 之 道 也 ， 故 时 措 之 宜 也 。 是 故 君子 学 不 厌 而 教 不 倦 者 ， 如 斯 而 已 矣 。 观 其 汲汲 皇皇 、 周流 天下 ， 其 仁 可 知 矣 。 文王 小心 翼翼 ， 视民如 伤 ， 望 道 而 未 之 见 ， 其 仁 可 知 矣 。 尧舜 兢兢业业 ， 允执厥 中 ， 以 四海 困穷 为 己 责 ， 其 仁 可 知 矣 。 观 夫 尧舜 文王 孔子 之 学 ， 其 同 可 知 矣 。 其 位 分 虽 有 上下 之 殊 ， 然 其 为 天地 立 心 ， 为 生民 立 命 ， 则 一 也 。 颜渊 曰 ： “ 舜 何 人 也 ？ 予 何 人 也 ？ 有 为 者 亦 若是 。 ” 吾侪 其 勉 之 乎 ！ 吾侪 其 勉 之 乎 ！ 然 则 予 之 用功 ， 其 当 以 尧舜 文王 孔子 自 望 而 望 于 诸友 乎 ？ 抑 不 当 以 尧舜 文王 孔子 自 望 而 望 于 诸友 乎 ？ 噫 ， 我 知 之 矣 ！ 而 今 而 后 ， 予 当 自 仁 矣 ， 予 当 自 信 矣 ， 予 当 自 仁 而 仁 于 诸友 矣 ， 予 当 自 信 而 信 于 诸友 矣 ！ 然 则 予 敢 不 自 用功 而 自 弃 而 弃 于 诸友 乎 ？ 予 知 诸友 之 相 爱 ， 肯 不 自 用功 而 自 弃 而 弃 予 乎 ？ 故 知 此 勉 仁 之 方 者 ， 则 必 能 反求诸 其 身 。 能 反求诸 其 身 而 不 至 于 相亲 相爱 者 ， 未 之 有 也 。 《 大 成 歌 》 （ 寄 罗念庵 ） 十年 之 前 君 病 时 ， 扶危 相见 为 相 知 。 十年 之 后 我 亦 病 ， 君 期 枉 顾 亦 如 之 。 始终 感应 如 一日 ， 与人 为 善 谁 同 之 ？ 尧舜 之 为 乃 如 此 ， 刍荛 询 及 复 奚 疑 ？ 我 将 大 成 学 印证 ， 随 言 随 悟 随时 跻 。 只 此 心 中 便是 圣 ， 说 此 与人 便是 师 。 至 易 至 简 至 快乐 ， 至尊 至 宝 至 清 奇 。 随 大 随 小 随我 学 ， 随时 随处 随人 师 。 掌握 乾坤 大 主宰 ， 包 罗 天地 真 良知 。 自古 英雄 谁 能 此 ？ 开辟 以 来 惟 仲尼 。 仲尼 之 后 微 孟子 ， 孟子 之 后 又 谁 知 ？ 广 居正 路 致知 学 ， 随 语 斯人 随 知觉 。 自 此 以 往 又 如 何 ？ 吾侪 同 乐 同 高歌 。 随 得 斯人 继 斯道 ， 太平 万世 还 多 多 。 我 说道 心中 和 ， 原 来 个个 都 中 和 。 我 说道 心中 正 ， 原 来 个个 心中 自 中 正 。 常 将 中 正 觉 斯人 ， 便是 当时 大 成 圣 。 自 此 以 往 又 如 何 ？ 清风 明月 同 高歌 。 同 得 斯人 说 斯道 ， 大明 万世 还 多 多 。 《 王 道 论 》 孔子 曰 ： “ 如 有 王 者 ， 必 世 而 后 仁 。 ” 《 书 》 曰 ： “ 刑 期 于 无 刑 。 ” 此 王 道 也 。 夫 所 谓 王 道 者 ， 存天理 遏人欲 而 已 矣 。 天理 者 ， 父子 有 亲 ， 君臣 有 义 ， 夫妇 有 别 ， 长 幼 有 序 ， 朋友 有 信 是 也 。 人 欲 者 ， 不 孝 不 弟 ， 不 睦 不 姻 ， 不 任 不 恤 ， 造 言 乱民 是 也 。 存天理 ， 则 人 欲自 遏 ， 天理 必 见 。 是 故 尧舜 在 位 ， 比屋 可 封 ； 周公 辅政 ， 比屋 可 封 。 是 其 验 也 。 盖 刑 因 恶 而 用 ， 恶 因 无 教养 而 生 。 苟 养 之 有 道 ， 教 之 有 方 ， 则 衣食 足 而 礼 养 兴 ， 民 自 无 恶 矣 。 刑 将安 施 乎 ？ 然 养 之 之 道 ， 不 外 乎 务本 节用 而 已 。 古 者 田 有 定制 ， 民 有 定 业 ， 均节 不 忒 ， 而 上下 有 经 ， 故 民 志一 而 风俗 淳 。 众 皆 归农 ， 而 冗食 游 民 无 所 容 于 世 。 今 天下 田 制 不 定 而 游 民 众多 ， 制 用 无 节 而 风俗 奢靡 。 所 谓 一人 耕 之 ， 十人 从 而 食 之 ， 一人 蚕 之 ， 百人 从 而 衣 之 。 欲 民无 饥寒 ， 不 可 得 也 。 饥寒 切身 ， 而 欲 民 之 不 为 非 ， 亦 不 可 得 也 。 今 欲 民 得 其 养 ， 在 去 天下 虚 縻 无益 之 费 ， 而 制 用 有 经 ， 重 本 抑末 。 使 巧诈 游 民 ， 各 皆 立 本 。 如 此 则 生 者 众 而 食 之 寡 ， 为 之 疾 而 用 之 舒 ， 而 财用 无 不 足 矣 。 其 三代 贡助 彻 之 法 、 后世 均田 限田 之 议 、 可 分 世业 之 制 ， 必 俟 人心 和洽 ， 方 可 斟酌 行 之 。 师 其 意 而 不 泥 其 迹 ， 行 之 有 渐 ， 则 通变 得 宜 ， 民 皆 安 之 而 不 见 其 扰 矣 。 所 谓 人心 和洽 ， 又 在 教 之 有 方 ， 而 教 之 之 方 ， 唐虞 三代 备 矣 。 昔 者 尧舜 在 上 ， 忧民 之 逸 居 无 教 而 近 于 禽兽 也 ， 使契 为 司徒 ， 教 以 人伦 三 代 之 学 ， 皆 所 以 明 人伦 也 。 是 故 周礼 大 司徒 以 乡 三 物 教 万民 而 宾兴 之 。 一 曰 六 德 ： 智 仁圣 义 中 和 ； 二 曰 六 行 ： 孝友 睦姻任恤 ； 三 曰 六艺 ： 礼乐 射 御书 数 。 先 德行 而 后 文艺 ， 明 伦 之 教 也 。 又 为 比闾 族党 州 乡 之 法 以 联属 之 ， 使 之 相亲 相 睦 、 相爱 相 劝 以 同 归 于 善 。 故 凡 民 之 有 德行 才艺 者 ， 必 见 于 人伦 日 用 之 间 ， 而 一 乡 之 人 无 不 信 之 者 。 及 其 乡举里选 之 时 ， 比 以 告 闾 ， 闾 以 告 族 ， 族 以 告 党 ， 党 以 告 州 ， 州 以 告 乡 ， 而 乡 大夫 则 以 所 举 者 为 是 而 不 复 考 其 德行 才艺 ， 悉 以 敬 贤 之 礼 遇 之 ， 不 若 后世 之 猜忌 防闲 也 。 乡 大夫 举 于 司徒 ， 司徒 荐 于 天子 ， 天子 拜 而 受 之 ， 登 于 天 府 ， 使 司马 论 才 而 授任 。 是 故 在 上 者 专 以 德行 举 士 ， 在 下 者 专 以 德行 取士 。 父兄 以 德行 教 之 ， 子弟 以 德行 学 之 ， 师保 以 德行 勉 之 ， 乡人 以 德行 荣 之 。 是 上下 皆 趋 于 德行 ， 躬行 实践 于 孝弟 忠信 礼义 廉耻 之 间 ， 不 复 营 心 于 功名 富贵 之 末 ， 而 功名 富贵 自 在 其 中 矣 。 故 在 上 者 专取 天下 之 贤 以 为 辅相 ， 不 欲 遗 天下 之 贤 ， 是 与 天下 之 人 为 善 也 。 在 下 者 专 举 天下 之 贤 以 为 己功 ， 不 敢 蔽 天下 之 贤 ， 是 劝 天下 之 人 为 善 也 。 精神 命 脉 上下 流通 ， 日 新月 盛 ， 以 至 愚夫愚妇 皆 知 所 以 为 学 ， 而 不 至 于 人 人 君子 、 比屋 可 封 ， 未 之 有 也 。 后世 以 来 ， 非 不 知 道德 仁义 为 美 ， 亦 非 不 知 道德 仁义 为 教 ， 而 所 以 取士 者 ， 不 专 以 道德 仁义 ， 而 先 于 文艺 之 末 。 故 上 有 好 者 ， 下 必 有 甚 焉 者 矣 。 在 上 者 以 文艺 取士 ， 在 下 者 以 文艺 举 士 ， 父兄 以 文艺 教 之 ， 子弟 以 文艺 学 之 ， 师保 以 文艺 勉 之 ， 乡人 以 文艺 荣 之 ， 而 上下 皆 趋 于 文艺 矣 。 故 当时 之 士 ， 自 幼 至 老 ， 浩瀚 于 辞章 ， 汩没 于 记诵 ， 无 昼 无 夜 ， 专 以 文艺 为 务 。 盖 不 如 此 ， 则 不 足 以 应 朝廷 之 选 而 登 天子 之 堂 ， 以 荣 父母 ， 以 建 功业 ， 光 祖宗 而 荫子孙 矣 。 方 其 中 式 之 时 ， 虽 田夫 野叟 ， 儿童 走 卒 ， 皆 知 钦敬 。 故 学校 之 外 ， 虽 王 宫 国 都府 郡 之 贤 士大夫 ， 一 皆 文艺 之 是 贵 ， 而 莫 知 孝弟 忠信 礼义 廉耻 之 学 矣 。 而 况 穷 乡 下 邑 ， 愚夫愚妇 又 安 知 所 以 为 学 在 ？ 所 以 饱食 暖衣 逸 居 ， 无 教 而 近 于 禽兽 ， 以 至 伤风 败俗 、 轻 生 灭 伦 、 贼 君 弃 父 ， 无 所 不 至 。 而 冒犯 五刑 ， 诛 之 不 胜 其 诛 ， 刑 之 无 日 而 已 。 岂 非 古 所 谓 不 教 而 杀 ， 罔民 者 哉 ？ 呜呼 ！ 言 至 于 此 ， 可 不 痛心 ！ 今 欲 变 而 通 之 ， 惟 在 重 师儒 之 官 ， 选 天下 道德 仁义 之 士 以 为 学校 之 师 ， 其 教 之 也 必 先 德行 而 后 文艺 ， 废 月 书 季 考 之 繁 ， 复 饮 射 读法 之 制 。 取 之 之 法 ， 科 贡 之 典 ， 祖宗 旧制 ， 虽 不 可 废 ， 当 于 科 贡 之 外 ， 别设 一 科 与 科贡 并行 ， 如 汉 之 贤良 方正 孝廉 。 我 太祖 人 才 之 类 ， 不 拘 成 数 ， 务 得 真 才 。 其 宾兴 之 典 ， 当 重 于 科贡 。 果 有 真 才 ， 而 位列 亦 出 进士 之 右 ， 其 科 贡 之 中 ， 苟 文 优 而 行 劣 者 ， 必 在 所 绌 ， 行 优 而 文 虽 劣 者 ， 亦 在 所 取 。 精神 意思 ， 惟 以 德行 为 主 ， 使 天下 之 人 ， 晓然 知 德行 为 重 ， 六艺 为 轻 。 如 此 ， 则 士 皆 争 自 刮磨 砥砺 以 趋 于 道德 仁义 之 域 ， 而 民 行 可 兴 矣 。 夫 养 之 有 道 而 民 生 遂 ， 教 之 有 方 而 民 行 兴 ， 率 此 道 也 以 往 而 悠久 不 变 ， 则 仁 渐 义 摩 ， 沦 肤 浃髓 ， 道德 可 一 ， 风俗 可 同 ， 刑措 不 用 ， 而 三 代 之 治 可 几 矣 。 然 非 天子 公卿 讲学 明 理 ， 躬行 于 上 以 倡率 之 ， 则 徒 法 不 能 以 自 行 ， 而 卒 亦 不 可致 矣 。 苟 不 知 从事 于 此 而 惟 末流 是 务 ， 则 因陋就 简 ， 补 弊 救 偏 ， 虽 不 无 一时 欢 虞 之 效 ， 随世 以 就 功名 ， 终 归 于 苟 焉 而 已 ， 非 王 道 之 大 也 。 ○ 又 曰 ： “ 为 人 君 者 ， 体 天地 好生 之 心 ， 布 先生 仁 民 之 政 ， 依 人心 简易 之 理 ， 因 祖宗 正 大 之 规 ， 象 阴阳 自然 之 势 ， 以 天下 治天下 ， 斯 沛然 矣 。 ” （ 点校 者 注 ： 此 段 原 文 如 此 。 似 他人 对 王 艮 此 篇 文章 的 评论 ， 不 知 是 否 是 王 艮 之 论 中 本来 就 附 有 此 评 语 否 ， 待 考 。 ） 《 初 谒 文 成公 诗二首 》 孤陋 愚蒙 住 海滨 ， 依 书 践履 自 家 新 。 谁 知 日日 加 新 力 ， 不 觉 腔 中 浑是 春 。 闻 得 坤 方 布 此 春 ， 告 违 艮 地 乞 斯 真 。 归仁 不 惮 三 千里 ， 立志 惟 希 一 等 人 。 去 取 专心 循 上帝 ， 从 违 有 命 任 诸君 。 磋 磨 第 愧无 胚 朴 ， 请 教 空空 一 鄙 民 。 《 和 万 鹿 原 》 人 生 贵 知 学 ， 习 之 惟 时 时 。 天命 是 人心 ， 万古 不 易 兹 。 鸢鱼 昭 上下 ， 圣 圣 本 乎 斯 。 安 焉 率 此 性 ， 无 为 亦 无 思 。 我师 诲 吾侪 ： 曰 性 即 良知 。 宋 代 有 真儒 ， 通书 或 问 之 ： 曷 为 天下 善 ？ 曰 惟 性 者 师 。 （ 先生 因 此 稿 顾问 诸友 曰 ： “ 天下 之 学 无穷 ， 惟 何 学 可 以 时 习 之 ？ ” 江西 涂 从 国 对 曰 ： “ 惟 天命 之 性 可 以 时 习 之 。 ” 曰 ： “ 复 有 可 时 习 之 学 乎 ？ ” 童子 周 莅 对 曰 ： “ 天下 之 学 虽 无穷 ， 亦 皆 可 以 时 习 也 。 ” 先生 曰 ： “ 如 以 读书 为 学 ， 有 时 又 作 文 ， 如 学文 ， 有 时 又 学 武 ， 如 以 事亲 为 学 ， 有 时 又 事君 。 如 以 有 事 为 学 ， 有 时 又 无事 。 此 皆 可 以 时 习 乎 ？ ” 童子 曰 ： “ 天命 之 性 即 天德 良知 也 。 如 读书 时 也 依 此 良知 学 ， 作文 时 也 依 此 良知 学 ， 学 文学 武 、 事亲 事君 、 有 事 无事 ， 无 不 依 此 良知 学 。 乃 所 谓 皆 可 以 时 习 也 。 ” 先生 喟然 叹 曰 ： “ 信 予 者 ， 从 国 也 ， 始 可 与 言 专一 矣 。 启 予 者 ， 童子 也 ， 始 可 与 言 一贯 矣 。 ” 莅 ， 先生 甥 也 。 ） （ 点校 者 注 ： 此 段 原本 中 以 小字 排 印 ， 附 于 此 诗 之 后 。 ） 《 示 学 者 》 人心 本无 事 ， 有 事 心 不 乐 。 有 事 行 无事 ， 多事 亦 不 错 。 能 无 为 兮 无 弗 为 ， 能 无 知 兮 无 弗 知 。 知 此 道 兮 谁 弗 为 ， 为 此 道 兮 谁 复 知 ？ 《 次 文 成 答 人 问 良知 》 知 得 良知 却是 谁 ， 良知 原 有 不 须知 。 而 今 只 有 良知 在 ， 没 有 良知 之 外 知 。 《 咏 天下 江山 一 览 增 友 》 都 道 苍苍 者 是 天 ， 岂 知 天 只 在 身 边 。 果能 会 得 如 斯 语 ， 无 处 无 时 不 是 天 。 世人 不 肯 居 斯 下 ， 谁 知 下 里 乾坤 大 。 万派 俱 从 海 下 来 ， 天 大 还 包 在 地 下 。 真 机 活泼 一 春江 ， 变化 鱼龙 自 此 江 。 惟 有 源头 来 活水 ， 始知 千古 不 磨 江 。 瑞气 腾腾 宝 韫 山 ， 如 求 珍宝 必 等 山 。 无 心 于 宝 自然 得 ， 才 着 丝毫 便 隔山 。 茫茫 何 处 寻 吾 一 ， 万化 流 形 宣 著 一 。 得 一 自然 常 惺惺 ， 便 为 天下 人 第一 。 千 书万卷 茫茫 览 ， 不 如 只 在 一 处 览 。 灵根 才 动 彩霞 飞 ， 天 阳 一 出 天地 览 。 《 题 淳朴 卷 》 一片 青天 日 ， 隐然 星斗 藏 。 未曾 当 夜 景 ， 何 以 见 文章 ？ 《 赠 友 》 看 破 古今 为 ， 先生 志 何 处 。 欲与 天地 参 ， 利名 关 不 住 。 《 送 胡 尚 宾 归省 》 之 子 家 衡阳 ， 远来 路 六千 。 专心 求 我 学 ， 一 住 即 三年 。 立志 苟 不 勇 ， 焉 能 耐 岁寒 ？ 无 犯 而 无 隐 ， 孜孜 学问 焉 。 既 闻 尧舜 道 ， 知 性 即 知天 ； 又 明 孔孟 学 ， 继绝 二 千年 。 修身 乃 立 本 ， 枝叶 自 新 鲜 。 诚能 止至善 ， 大 成 圣学 全 。 至 易 而 至 简 ， 至 近 至 神 焉 。 位 育 皆 由我 ， 怨尤 即 失 焉 。 如 有 相 信 者 ， 敬 将 此 学 传 。 殷勤 再 叮嘱 ， 勿 负 别离 言 。 《 除夕 次 文 成 韵 》 此 道 虽贫 乐 有 余 ， 还 知 天地 似 吾庐 。 东西 南北 随 吾 往 ， 春夏 秋冬 任 彼 除 。 浑沌 一 元 无 内外 ， 大明 万世 有 终 初 。 云行雨施 风 雷动 ， 辟阖 乾坤 振 此 居 。 《 勉 友人 处 困 》 若 得 吾心 有 主张 ， 便 逢 颠沛 也 无 伤 。 才 机 能 发 千钧 弩 ， 一 柁 堪驱 万斛 航 。 动静 云 为 皆 是 则 ， 穷通 寿夭 只 如 常 。 愿 期 学 到 从容 处 ， 肯 为 区区 利 欲 忙 ？ 《 次 答 友人 》 入室 先 须 升 此 堂 ， 圣贤 学术 岂 多 方 ？ 念 头 动处 须 当 谨 ， 举 足 之 间 不 可 忘 。 莫 因 简易 成 疏略 ， 务 尽 精微 入 细 详 。 孝弟 家邦 真可 乐 ， 通 乎 天下 路 头 长 。 若 要人 间 积雪 融 ， 需 从 腊 底 转 东风 。 三阳 到处 闻 啼鸟 ， 一 气 周流 见 远 鸿 。 今日 梅花 才 吐 白 。 不 时 杏蕊 又 舒 红 。 化工 生 意无穷 尽 ， 雨霁 云 收 只 太 空 。 《 和 王 寻 乐 》 此 乐 多 言 无 处 寻 ， 原 来 还 在 自 家 心 。 圣 师 专 以 良知 教 ， 贤 友 当 为 切己 箴 。 念念 不 忘 为 积善 ， 时 时 省 是 惜分阴 。 意 诚心 正身 修 后 ， 天地 参同 贯 古今 。 《 勉学 》 西风 乍起 季秋 时 ， 信 信 将 寒 寒 至 之 。 天道 尚 然 人 好 法 ， 猛 充 仁义 莫 教 迟 。 《 寄东 廓 先生 》 东海 滩头 老 坎 高 ， 俯 观 海内 往来 潮 。 有 能 善 立 潮头 舞 ， 不 用 葫芦 非正 操 。 《 送友 》 数年 心事 一朝 融 ， 着实 担当 乐未 穷 。 上 赖 圣 师 陶冶 力 ， 下 承 贤 友 切磋 功 。 悠悠 岁月 何 时 了 ， 荡荡 乾坤 到处 容 。 述 此 情怀 期 我 友 ， 莫 将 意见 泥 胸中 。 《 书 荷 轩 卷 》 胡子 远来 学 ， 一 见 心中 乐 。 乐 得 远来 朋 ， 以 此 知 多 觉 。 觉 得 善人 多 ， 朝廷 政日 和 。 太和 感 天地 ， 同 乐 太平 歌 。 胡 生 荷 轩 子 ， 荷 轩 翁 造 始 。 构 轩 荷 池上 ， 号称 荷 轩 耳 。 周 子 爱 莲花 ， 以 莲 为 君子 。 若 非 君子 心 ， 焉 能 同 如 此 。 有 子 善 继志 ， 册 叶 追思 尔 。 能 侍 善 山 师 ， 又 师 洛 村 子 。 二 师 善 教人 ， 使 来 四 千里 。 印证 良知 同 ， 使 之 知 所 止 。 欣然 归 复 师 ， 如 斯 而 已 矣 。 文 成 有 句云 ： “ 羡 杀 山中 麋鹿 伴 ， 千金 难 买 芰荷 衣 。 ” 先生 曰 ： “ 羡 杀 山中 沂 浴 伴 ， 千金 难 买 莫 春 衣 。 ” （ 点校 者 注 ： 此 原本 亦 附 于 诗 后 ， 似 为 编 者 注 此 诗 语 。 ）